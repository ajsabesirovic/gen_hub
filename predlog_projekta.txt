• PREDLOG PROJEKTA

Veb aplikacija „GenHub“ povezuje starije osobe kojima je potrebna pomoć u svakodnevnim aktivnostima i volontere koji su spremni da im pruže podršku. 
Aplikacija omogućava jednostavnu, sigurnu i transparentnu komunikaciju između korisnika kroz sistem zadataka, prijava, obaveštenja i rasporeda dostupnosti.
Cilj projekta je unapređenje međugeneracijske saradnje i pružanje digitalnog alata koji olakšava organizaciju volonterskih aktivnosti u zajednici.

• OPIS PROJEKTNOG ZADATKA

Aplikacija omogućava kreiranje korisničkih naloga za seniore, volontere i administratora, pri čemu svaka uloga ima različite funkcionalnosti i pristupne privilegije.
Seniori mogu kreirati nalog, ažurirati svoj profil i objavljivati zadatke različitih kategorija. 
Takođe imaju mogućnost da pregledaju prijavljene volontere, prihvate ili odbiju pomoć i ocenjuju volontere nakon završenog zadatka.
Volonteri mogu pregledati sve objavljene zadatke, koristiti napredne filtere i prijaviti se za one koji im odgovaraju.
Pored toga, mogu da definišu i uređuju raspored dostupnosti na nedeljnom i mesečnom nivou, kako bi sistem mogao automatski da predloži zadatke koji se vremenski poklapaju sa njihovim slobodnim terminima.
Aplikacija uključuje sistem notifikacija koji obaveštava korisnike o svim relevantnim promenama.
Administrator ima pristup kontrolnom panelu putem koga upravlja korisnicima, kategorijama zadataka i prijavljenim sadržajem. 
Može odobravati ili deaktivirati naloge, brisati neprimerene sadržaje i pratiti osnovne statističke pokazatelje o korišćenju sistema.
Pored navedenog, aplikacija omogućava pregled aktivnih, zakazanih i završenih zadataka, kao i sistem ocenjivanja i feedback-a između korisnika.

• DOSEG PROBLEMA KOJI ĆE BITI REŠAVAN

Aplikacija rešava problem nedostatka organizovanog i jednostavnog digitalnog sistema za povezivanje starijih osoba kojima je potrebna pomoć i volontera koji su spremni da pruže podršku.
Starije osobe se često suočavaju sa socijalnom izolacijom i fizičkim ograničenjima, dok volonteri, naročito mladi, imaju želju da doprinesu zajednici, ali nemaju jasno definisan mehanizam za uključivanje.
Aplikacija će omogućiti efikasnu koordinaciju između ove dve grupe, čime se doprinosi razvoju međugeneracijske solidarnosti, smanjenju društvene izolovanosti starijih osoba i promociji humanosti i digitalne pismenosti. 
Projekat time ima i širi društveni značaj — povezivanje ljudi, unapređenje kvaliteta života i podsticanje aktivnog građanstva.

• TEHNOLOGIJE U UPOTREBI

Frontend: React
Backend: Django REST Framework
Baza podataka: PostgreSQL

• KORISNICI SISTEMA

Seniori – korisnici koji traže pomoć u obavljanju svakodnevnih aktivnosti.
Volonteri – korisnici koji nude pomoć u skladu sa svojim vremenom i mogućnostima.
Administrator – korisnik koji upravlja sistemom, korisnicima i sadržajem aplikacije.

• OBJAŠNJENJE KORISNIKA SISTEMA

Senior

Objavljuje zadatke u kojima definiše vrstu pomoći, vreme, lokaciju i kategoriju (npr. kupovina, lekovi, šetnja).
Pregleda listu prijavljenih volontera za svoje zadatke.
Može prihvatiti ili odbiti ponuđenu pomoć.
Ima uvid u aktivne, zakazane i završene zadatke.
Dobija notifikacije o novim prijavama volontera i potvrđenim angažmanima.
Može oceniti volontera nakon obavljenog zadatka i ostaviti komentar.

Volonter

Pregleda sve dostupne zadatke, uz mogućnost filtriranja po kategoriji, datumu i lokaciji.
Može se prijaviti za zadatke koji odgovaraju njegovim interesovanjima i rasporedu.
Definiše i uređuje raspored dostupnosti (nedeljni i mesečni prikaz).
Prima notifikacije kada ga senior prihvati, otkaže zadatak ili kada se približi vreme obaveze.
Pregleda istoriju obavljenih zadataka.

Administrator

Upravlja korisničkim nalozima (odobravanje, deaktivacija, brisanje).
Nadgleda sistem i može uklanjati neprikladne sadržaje i korisnike.
Upravlja kategorijama zadataka (dodavanje, izmena, brisanje).
Ima pristup pregledima statistike.

• TIM I SASTAV TIMA

Sastav tima: Prof. dr Edin Dolićanin, Doc. dr Aldina Avdić, Ajša Beširović
Vođa tima: Ajsa Beširović

• CILJ TIMA

Cilj tima je da razvije funkcionalnu, stabilnu i korisnički orijentisanu veb aplikaciju koja omogućava efikasno povezivanje starijih osoba i volontera kroz savremene digitalne tehnologije.

• KOMUNIKACIJA ČLANOVA TIMA

Komunikacija će se odvijati putem elektronske pošte i GitHub platforme.

• RAD TIMA

Dan u nedelji | Vreme rada

Ponedeljak 4h
Utorak 4h
Sreda 5h
Četvrtak 5h
Petak 3h
Subota 2h
Nedelja 1h
Prosečan broj radnih sati 3–4h dnevno
